##Profilguide
Her finner du retningslinjer for hvordan vår logo og profil skal benyttes. Du kan også laste ned logoer og elementer.

image-one


###Logo
Kommer i to alternativer; en positiv utgave (oransje bunn) og en negativ utgave (hvit bunn). Negativ logo brukes kun på oransje bunn for å ivareta logoens identitet.

For å sikre at logoen er tydelig i alle størrelser er det definert et minstemål på avstand rundt logo. Ved bruk skal det alltid være minst like mye luft rundt logoen tilsvarende høyden på n-en i logonavnet.

For å sikre god lesbarhet er det også definert et minstemål på hvor liten logoen kan være. Logo må være minst 3 cm bred. Samme regler gjelder for Nr1 FitnessXpress sin logo.



###Farger
Hovedfargen er oransje og bærer mye av identiteten til Nr1 Fitness. For å holde et rent visuelt uttrykk kombineres eksisterende hovedfarge med rene gråtoner. I hovedsak brukes det en mørk og en lys gråtone (80% og 10% sort).

Vi unngår å bruke helt sort farge, den mørke gråtonen som er 80% sort brukes i stedet. Denne brukes eksempelvis på tekst for å gjøre skriftbildet mykere og mer tiltalende. Den lyse gråtonen som tilsvarer 10% sort kan brukes på mønster som skal være til dekor eller til bakgrunnsfarge.


###Typografi
Vår skrifttype heter Museo Sans Rounded. En avrundet, tiltalende og webvennlig font som passer godt sammen med resten av profilen, og er behagelig å lese i store mengder.


###Dekorelement
###Smilet
Brukes til å understreke små tekster som samsvarer med våre verdier: inkluderende, veiledende, hjelpsom og tilstede.

Kommer i oransje eller hvit, hvit versjon brukes helst på oransje bunn for å bevare identitet.

Hvor stort smilet skal være avhenger av logo og teksten den står til. Smilet skal ikke være lengre enn logo eller teksten det understreker.

Slik opprettholder vi en god balanse mellom alle elementene.


###Dekorelement som mønster
Brukes den i profilering eller som dekor hvor mønsteret er en viktig del av blikkfanget, kan den være dominerende. Brukes mønster sammen med et viktigere budskap, i f.eks en annonse, skal den brukes mer beskjedent, helst nederst eller øverst i et hjørne.

Unngå å plassere mønster under tekst for å sikre god lesbarhet. Logoer og trivselsgaranti kan plasseres oppå mønsteret.


###Trivselsgaranti
Brukes som oftest sammen med vår hovedlogo og skal da ikke være dominerende i forhold til logo, og skal være lesbar. Står den alene skal den helst stå sammen med beskrivende tekst til garantien.
